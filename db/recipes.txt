Titolo: Spiedini di frutta e cioccolato| Kcal:266| Ingredienti:100 g di ananas fresco – 1 banana – 25 g burro – 200 g cioccolato fondente – 300 g fragole.| Indicazioni: (x 6 persone) infilzare alternativamente fragole, rondelle di banane e cubetti di ananas su uno spiedino di legno. Fondere il cioccolato fondente a bagnomaria insieme al burro. Immergere gli spiedini di frutta nel cioccolato fuso, quindi lasciarli asciugare su un piano ricoperto da carta forno fino a che il cioccolato non si sarà indurito. Possono essere serviti sia a temperatura ambiente che freddi e possono essere preparati anche usando tutti i tipi di frutta che desiderate come per esempio uva, melone, anguria, pesche, pesche noci, spicchi di agrumi (mandarino e mandarancio). Il cioccolato delle ricetta può essere sostituito con un mix di succhi di frutta senza zucchero, succo di limone, arancia e/o pompelmo. Preparate questo “condimento” in un contenitore dalla forma di allungata (per esempio una caraffa) e gustate gli spiedini di frutta dopo averli immersi nel vostro succo dalla miscela segreta!|

Titolo: Frappè al cioccolato| Kcal:397| Ingredienti:10 g cacao amaro in polvere – 80 g cioccolato fondente – 400 g gelato al cioccolato – 200 ml latte vaccino scremato – 40 g zucchero.| Indicazioni: (x 4 persone) grattugiare il cioccolato fondente. Miscelare, eventualmente con un frullatore ad alta velocità, il gelato e il latte e unire metà cioccolato grattugiato e metà zucchero (è necessario aggiungere lentamente quest’ultimo). Aggiungere il cioccolato rimanente e lo zucchero poco per volta. Servire in bicchieri alti, meglio se colorati. Decorare il frappè con il cacao magro in polvere servendosi di un setaccio. La forma delle decorazione può essere facilmente fatta ritagliando della carta stagnola, in questo modo le vostre decorazioni non temeranno né il caldo né il freddo. Il frappè può essere servito sia a temperatura ambiente che freddo. Invece del cacao si possono aggiungere al frappè mandorle, noci, nocciole e/o frutta secca tritata.|   
Titolo: Torta di carote con centrifugato verde| Kcal:235| Ingredienti: qualche goccia di colorante naturale arancio – qualche goccia di colorante naturale verde – 10 g di lievito – 300 g di carote – 150 g di farina di frumento tipo 00 – 150 g di mandorle grattugiate – 150 g di marzapane – ½ cucchiaino di sale – 4 uova intere – una bustina di vanillina – 150 g di zucchero – 30 g di zucchero al velo.| Indicazioni: (x 8 persone) pulire, grattugiare finemente le carote e metterle in una scodella in modo che perdano l’acqua in eccesso. Preriscaldare il forno a 180°C. Separare i bianchi dai rossi delle uova. Sbattere con il mixer i tuorli (rossi) delle uova aggiungendo lo zucchero finché la miscela non sarà gialla chiara e spumosa. Amalgamare farina, sale, mandorle, vanillina, lievito nella miscela di uova e zucchero. Montare gli albumi (bianchi) delle uova a neve e aggiungerli all’impasto. Quando l’impasto sarà ben amalgamato e senza grumi, metterlo in una tortiera di 24 cm di diametro nella quale sarà stata previamente adagiata la carta forno. Cuocere in forno per 30 minuti. Per controllare la cottura avvalersi di uno stuzzicadenti, infilarlo nella torta. Se uscirà asciutto la cottura della torta sarà ultimata. Lasciare raffreddare la torta. Per la decorazione si colora il marzapane di arancione lasciando una piccola quantità a parte verde. Formare delle piccole carotine con la parte arancione e delle foglie con la parte verde e attaccarle sulla torta con la glassa, ottenuta amalgamando lo zucchero al velo e qualche goccia di acqua.|
 Titolo:Centrifugato di frutta| Kcal:435| Ingredienti: 2 pesche – 500 g di more – 500 g lamponi – 1 limone – foglie di menta a piacere – 1 bicchiere di acqua frizzante.| Indicazioni: (x 8 persone) lavare la frutta e centrifugarla. Aggiungere succo di limone e un bicchiere di acqua frizzante. Guarnire il bicchiere con alcune foglie di menta. La centrifuga si può fare sia con frutta che con verdura.|  Titolo:Spaghetti con gamberetti e piselli| Kcal:411| Ingredienti:80g di spaghetti – 40 g di gamberetti – 60 g di pomodorini – 50 g di piselli -15 g di rucola – un cucchiaino di olio d’oliva.| Indicazioni: (x 1 persona) scottare i gamberetti in un po’ d’acqua bollente e scolarli. Lavare i pomodorini e tagliarli in 4 parti ciascuno. Portare a bollore una pentola d’acqua, aggiungere del sale. Far riscaldare i pomodorini in una padella antiaderente aggiungendo un po’ d’acqua, poi unire gamberetti e piselli. Cuocere gli spaghetti nell’acqua bollente e scolarli al dente. A fuoco acceso, condire in padella in cui è stata preparata la salsa. Aggiungere rucola e olio crudo meglio se di canapa.|

Titolo:Fusilli spinaci e ricotta| Kcal:440| Ingredienti:80g di fusilli – 70 g di ricotta – 100 g di spinaci surgelati – un po’ di latte – 1 rametto di timo.| Indicazioni: (x 1 persona) lessare gli spinaci surgelati in un po’ d’acqua bollente, poi scolarli e strizzarli. Amalgamare la ricotta in una terrina con del latte per ammorbidirla. Mettere sul fuoco una pentola d’acqua, salare quando bolle. In una padella antiaderente aggiungere gli spinaci, poi la ricotta e in ultimo il timo, riscaldare il tutto. Cuocere i fusilli in acqua bollente poi scolarli al dente. A fuoco acceso, condire nella padella della salsa di spinaci e ricotta.|
 Titolo:Insalata di pasta vegetariana| Kcal:423| Ingredienti: 70 g di pasta integrale tipo fusilli o penne – 25 g di piselli freschi o in scatola sgocciolati – 25 g di fagioli freschi o in scatola sgocciolati – 25 g di mais in scatola sgocciolato – 25 g di peperoni gialli tagliati a listarelle – 25 g di peperoni rossi tagliati a listarelle – 25 g di pomodori a ciliegia – 3 g di olive nere snocciolate – un cucchiaino di olio di oliva – un po’ di sale e peperoncino – 1 spicchio di aglio – 5 g di noci – qualche foglia di basilico – 5 g di salsa di soia (a piacimento).| Indicazioni: (x 1 persona) tagliare i pomodori a dadini e versarli in una pirofila, aggiungere piselli, fagioli, peperoni precedentemente grigliati e spellati, il mais. Insaporire con la salsa preparata frullando l’olio con le noci e l’aglio. Regolare di sale e peperoncino. Intanto lessare la pasta con acqua salata abbondante; scolarla e passarla sotto l’acqua corrente per fermare la cottura. Versare la pasta nella pirofila assieme alle verdure. A piacere, aggiungere le olive e il basilico; mescolare bene ed eventualmente aggiungere un cucchiaio di salsa di soia.|
Titolo:Tagliatelle al ragù di arance| Kcal:478| Ingredienti: 80 g di tagliatelle all’uovo – 100 g di gamberetti sgusciati (surgelati) – 100 g di arance (2) – 50 g di cipolla – 4 g di salsa di pomodoro – un cucchiaino di olio d’oliva – 25 ml di vino bianco – 1 spicchio d’aglio – prezzemolo e basilico tritati – sale – peperoncino – un po’ di brodo vegetale.| Indicazioni: (x 1 persona) Brasare la cipolla tritata e l’aglio nel brodo vegetale. Unire la scorza grattuggiata di un’arancia, il succo di due arance, il vino e la salsa di pomodoro. Portare ad ebollizione e aggiungere i gamberetti. Cuocere per circa 10 minuti. Unire basilico e prezzemolo tritati, sale e peperoncino a piacere. Lessare le tagliatelle e condire con il sugo preparato.|

Titolo:Zuppa primavera| Kcal:358| Ingredienti: 1 o 2 melanzane – 1 zucchina – 1-2 peperoni – 1 patata piccola – 1 pomodoro – ½ cipolla – 1 spicchio d’aglio – 1 cucchiaio di olio d’oliva – ¼ litro di brodo di verdura – 1 fetta di pane casereccio – prezzemolo tritato – pepe – sale.| Indicazioni: (x 1 persona) Tagliare a dadini le melanzane, la zucchina, i peperoni e la patata. Spellare il pomodoro, togliere i semi e tagliarlo a dadini; affettare la cipolla. Far dorare con l’olio uno spicchio d’aglio, unire le verdure e cuocere a fuoco lento per 40 minuti aggiungendo il brodo di verdura. Aggiungere sale e pepe a piacere. Abbrustolire una fetta di pane e metterla nel piatto dove è stata versata la zuppa.|  Titolo: Risotto ai mirtilli| Kcal: 344| Ingredienti: 70 g di riso – 80 g di mirtilli – 25 g di funghi secchi – 10 g di scalogno – 25 ml di vino bianco – 10 g di parmigiano – prezzemolo tritato – brodo vegetale – sale – pepe.| Indicazioni: (x 1 persona)Ammollare per 15 minuti in acqua tiepida i funghi secchi. Brasare lo scalogno tritato con 2-3 cucchiai di brodo vegetale. Aggiungere i funghi strizzati e tagliati a pezzetti. Aggiungere il vino bianco, versare il riso e portarlo a cottura aggiungendo il brodo vegetale. A circa 5 minuti dalla cottura completa, aggiungere i mirtilli e il parmigiano. Regolare con il sale, pepe e prezzemolo.|
Titolo: Risotto alla melagrana| Kcal:400| Ingredienti: 70 g di riso – 50 g di porri – 80 g di melagrane – un cucchiaino di olio d’oliva – 25 ml di vino rosato secco – brodo vegetale – sale e pepe.| Indicazioni: (x 1 persona) Sgranare le melagrane e frullarne metà. Far tostare i porri tritati finemente con l’olio poi aggiungere il riso. Aggiungere il vino e il brodo. Prima di completare la cottura, aggiungere il succo e i chicchi delle melagrane, regolare di sale e pepe.|  Titolo:Gnocchi ai fiori di zucca| Kcal:337| Ingredienti: 200 g di gnocchi di patate – 30 g di fiori di zucca – 100 g di zucchine – un cucchiaino di olio d’oliva – 10 g di pesto – sale.| Indicazioni: (x 1 persona) In acqua bollente e salata cuocere gli gnocchi. Intanto preparare il seguente condimento. Lavare le verdure, tagliare a rondelle le zucchine e cuocerle in una padella antiaderente con l’olio, aggiungendo il sale e l’acqua per non farle attaccare. Lavare i fiori di zucca, salarli e farli cuocere in una padella antiaderente. A cottura quasi ultimata aggiungere il pesto. Condire gli gnocchi con il sugo di fiori di zucca e con un cucchiaio di zucchine.|

Titolo: Crema di funghi porcini con crostini di pane al forno| Kcal: 279| Ingredienti: 150 g di funghi porcini (anche surgelati) – 100 g di patate – un cucchiaino di olio d’oliva – 25 g di cipolla – brodo vegetale – sale – 50 g di pane comune a fette.| Indicazioni: (x 1 persona) Brasare la cipolla con l’olio e un cucchiaio di brodo vegetale. Aggiungere i funghi porcini, le patate tagliate a listelle sottili e il brodo vegetale. Regolare di sale. A fine cottura, frullare tutti gli ingredienti fino all’ottenimento di una crema omogenea, servire con una spolverata di pepe e con i crostini di pane tostati al forno.|  Titolo:Insalata antiossidanti| Kcal:344| Ingredienti: 40 g di misticanza (tarassaco, crescione, cicoria, radicchio, rucola…) – 20 g di ravanelli – 1 cucchiaio di germe di grano – 1 cucchiaio di olio d’oliva – 1 cucchiaio di aceto balsamico – ½ mozzarella – 10 g di scaglie di grana.| Indicazioni: (x 1 persona) Mondare e lavare le verdure, asciugarle con cura e tagliarle a listarelle, tagliere i ravanelli a dadini. Mescolare in una ciotola l’olio e l’aceto. Tagliare la mozzarella a dadini e disporre tutto su un piatto da portata, condire. Aggiungere il cucchiaio di germe di grano e le scaglie di grana.|  Titolo:Pesce spada al forno| Kcal:369| Ingredienti: 150 g di mela (1 mela) – ½ cipolla – un cucchiaino di olio di oliva – 1 foglia di alloro.| Indicazioni: (x 1 persona) lasciare marinare in poca acqua salata la fetta di pesce spada. Sbucciare, affettare e disporre sul fondo di una teglia una parte di mela. Disporre sopra la mela la cipolla sbucciata e affettata. Disporre su queste la fetta di pesce spada ben sgocciolata. Aggiungere una foglia d’alloro ben lavata. Ricoprire il pesce con uno strato di cipolle e poi nuovamente di mele. Aggiungere l’olio ed infornare a 180° per 30 minuti circa.|  Titolo: Uova in camicia al pomodoro| Kcal: 247| Ingredienti: 2 uova – 250 ml di passata di pomodoro – 10 g di grana – succo di limone.| Indicazioni: (x 1 persona) preparare le uova in camicia portando ad ebollizione l’acqua con il succo di limone; romperle e versarle nell’acqua in modo che non si tocchino. Togliere le uova dall’acqua con un cucchiaio forato. Mettere in una teglia metà della passata di pomodoro, mettere sopra le uova in camicia, ricoprirle con la restante salsa di pomodoro e il grana grattugiato. Disporre la teglia nel forno caldo e lasciare gratinare.|  Titolo: Torta di verdure| Kcal: 361| Ingredienti: 200 g di farina – sale – 30 g di yogurt magro bianco – un cucchiaino di olio di oliva – acqua fredda.| Indicazioni: (x 1 persona) impastare velocemente tutti gli ingredienti. Formare una palla omogenea, avvolgere in un panno pulito e far riposare per 30 minuti in frigorifero. Ricetta ripieno di verdure per 8 persone : 100 g di melanzane – 100 g di peperoni – 100 g di zucchine – 25 g di prosciutto cotto magro – 25 g di ricotta vaccina – 1 albume d’uovo – sale – basilico – timo – un cucchiaino di olio di oliva – 5 g di pecorino grattugiato. Preparazione della ricetta : lavare le verdure e tagliarle a listarelle, metterle in padella a grigliare. Nel frattempo frullare la ricotta con il prosciutto e il basilico. Tagliare a dadini le verdure grigliate, unirle alla crema ottenuta. Aggiungere sale e timo e legare con l’albume d’uovo. Stendere la sfoglia light e metterla in una teglia precedentemente ricoperta con carta da forno, fare dei piccoli buchi con la forchetta. Aggiungere il ripieno di verdure e in ultimo spennellare la superficie con l’olio e ricoprire con il pecorino. Mettere in forno caldo a 150° per circa 30-40 minuti.|  Titolo: Dadini di pollo al curry| Kcal:129| Ingredienti: 70 g di petto di pollo – 250 cl di brodo di pollo – timo – 250 cl di panna – sale – 1 cucchiaio di farina – ½ cucchiaio di curry.| Indicazioni: (x 1 persona) cuocere il petto di pollo al vapore con il timo. Tagliarlo a dadini e metterlo in una casseruola con la metà del brodo. Aggiungere il curry e, mescolando, incorporare la farina. Far cuocere in pochi minuti a fiamma bassa e poi aggiungere il resto del brodo caldo, un po’ per volta. Unire la panna, e mescolando, portare a ebollizione. Aggiustare di sale, abbassare la fiamma, coprire e proseguire la cottura per 20 minuti a fuoco lento. Servire il pollo con crostini caldi.|  Titolo: Insalata di polpo e aceto balsamico| Kcal:196| Ingredienti: 250 g di polpo – un cucchiaio di olio di oliva – un cucchiaio di aceto balsamico tradizionale – succo di limone – ½ cucchiaio di senape – timo – alloro – erba cipollina – sale – pepe.| Indicazioni: (x 1 persona) pulire il polpo (togliere il becco e gli occhi, staccare la testa e ripulirlo dalle interiora). Cuocere il polpo pulito per un’ora in acqua bollente e aromatizzata con timo, alloro e succo di limone. Dopo averlo cotto lasciarlo raffreddare e metterlo in frigorifero per alcune ore. Stemperare olio, aceto balsamico, pepe, il succo di limone rimasto e la senape in un recipiente. Con una frusta miscelare il tutto fino a quando la senape sarà ben sciolta. Tagliare il pollo a fette sottili, condirlo con la salsa ottenuta e in ultimo aggiungere l’erba cipollina finemente tritata.|  Titolo: Lonza all’arancia| Kcal:223| Ingredienti: 100 g di lonza magra di maiale – 25 g di cipolla – 1 spicchio d’aglio – 50 g di peperone rosso – 70 g di arance (1/2 arancia) – un cucchiaino di olio di oliva – vino bianco – sale – pepe nero.| Indicazioni: (x 1 persona)  in una padella antiaderente rosolare la cipolla tritata e l’aglio. Unire la scorza grattugiata dell’arancia ed il peperone tagliato a dadini. Adagiare sopra le fettine di lonza, aggiungere il succo dell’arancia ed il vino bianco. Regolare di sale e pepe e cucinare fino a completa cottura della carne.|  Titolo: Involtini agli asparagi| Kcal:123| Ingredienti: 100 g di fettine di vitello – 50 g di asparagi – 10 g di prosciutto cotto – 100 ml di brodo vegetale – 50 g di cipolla – foglioline di timo fresco – prezzemolo – sale.| Indicazioni: (x 1 persona) dopo aver battuto le fettine di carne, disporre su di esse il prosciutto, gli asparagi, il timo, e il prezzemolo tritato. Avvolgerle formando un cannolo e fermarle con uno stecchino di legno. In un tegame versare un mestolo di brodo vegetale e far brasare la cipolla tritata finemente, quando sarà imbiondita unire gli involtini e portarli a cottura tenendoli umidi aggiungendo altro brodo vegetale. Aggiungere del sale. A cottura terminata disporli su un piatto di servizio con una guarnizione di punte di asparagi, sbollentare in acqua bollente per 5 minuti circa e aggiungere la salsa di cottura che si sarà formata durante la preparazione.|
 Titolo: Orata al limone| Kcal: 156| Ingredienti: 200 g di orata – 1 limone – qualche seme di finocchio – un pizzico di paprika dolce – 70 ml di vino bianco (1/2 bicchiere).| Indicazioni: lavare e affettare i limoni a rondelle. Disporre metà delle fettine di limone sul fondo di una teglia leggermente oliata. Posarvi sopra il pesce intero, squamato, sventrato, leggermente salato ed aromatizzato dentro e fuori di paprika. Cospargerlo con i semi di finocchio e coprirlo con uno strato di fettine di limone. Aggiungere il vino bianco. Infornare a 180° per 40 minuti circa.|  Titolo: Acciughe al limone| Kcal: 256| Ingredienti: 200 g di acciughe – 1 limone – 1 cucchiaio di pangrattato – un ciuffo di prezzemolo – ½ cucchiaio di olio d’oliva – sale – pepe.| Indicazioni: (x 1 persona) aprire le acciughe, pulirle a libro e eliminare la testa e la lisca centrale. Lavarle e asciugarle bene. Lavare i limoni, asciugarli e tagliarli a fette sottili. Ungere con un cucchiaio d’olio una teglia da forno con i bordi bassi. Mettere sul fondo uno strato di fettine di limone e sistemare le acciughe rinchiuse. Salare, pepare e cospargere i pesci con il pangrattato e le fette di limone rimaste. Cuocere in forno caldo a 200° per 15 minuti. Sfornare la teglia e spolverizzare le acciughe con del prezzemolo.|  Titolo: Pere in insalata di fragole| Kcal:86| Ingredienti: 100 g di pere – 50 g di fragole – 1 cucchiaio di zucchero – ½ cucchiaio di maizena – ½ limone – 1 cucchiaio di acqua.| Indicazioni: (x 1 persona) lavare le fragole e metterle in una casseruola con lo zucchero e il succo di limone. Aggiungere la maizena disciolta nell’acqua e cuocere il tutto per qualche minuto. Sbucciare le pere, tagliarle a pezzetti e passarle rapidamente nel succo di limone. Metterle in una coppa condite con la salsa di fragole.|  Titolo: Sorbetto alle fragole| Kcal:100| Ingredienti: 200 g di fragole – un bicchiere di spumante – 2 albumi.| Indicazioni: (x 4 persone) pulire e lavare le fragole, poi frullarle fino ad ottenere un composto simile alla purea. Aggiungere lo spumante. Mettere il composto in freezer per due ore per rendere la preparazione consistente ma non gelata. Tirare fuori dal congelatore il composto e lavorarlo con un cucchiaio. Montare l’albume a neve e aggiungerlo al composto che dovrà poi riposare ancora un’ora in freezer.|  Titolo: Mele al forno| Kcal: 176| Ingredienti: 150 g di mele (1 mela) – 25 g di uva passa (1 cucchiaio) – 5 g di miele (1/2 cucchiaio) – 30 ml di vino bianco – cannella in polvere.| Indicazioni: (x 1 persona) lavare l’uva passa e lasciarla ammorbidire per mezz’ora in poca acqua contenete un pizzico di cannella. Togliere il torsolo dalla mela e mescolare l’uva passa al miele. Farcire la mela con l’impasto. Disporla in una teglia, bagnarla con il vino bianco ed infornare a 180° per mezz’ora circa.|  Titolo: Biscotti ai fiori d’arancio| Kcal:30| Ingredienti: 200 ml di infuso ai fiori d’arancio (1 tazza) – 50 g di uva passa – 400 g di farina integrale – 1 uovo – un cucchiaio di olio d’oliva – 3 cucchiai di miele.| Indicazioni: (x 1 persona) lavare e lasciare in ammollo in poca acqua tiepida l’uva passa per almeno mezz’ora. Lavare e lasciare in ammollo in poca acqua tiepida l’uva passa per almeno mezz’ora. Disporre la farina a fontana su una spianatoia, versare al centro l’uovo, l’olio e il miele. Impastare aggiungendo l’infuso di fiori d’arancia poco alla volta. Lavorare l’impasto per 5-10 minuti poi scolare l’uva passa, frullarla e aggiungerla all’impasto. Lasciare riposare la pasta per mezz’ora poi stenderla con il mattarello mantenendo uno spessore di 3-4 mm. Usando delle formine ritagliare i biscotti, disporli su una teglia leggermente unta d’olio ed infarinata. Infornare a forno preriscaldato a 200° per circa 20 minuti.|  Titolo: Panini al prosciutto e senape| Kcal: 122| Ingredienti: 30 g di panini al latte – 30 g di prosciutto cotto magro – 5 g di senape. Ingredienti per 15 panini : 175 g di farina manitoba – 75 g di farina 00 – 2 uova – 3 cucchiai di olio di semi di girasole – 8 g di zucchero – 5 g di sale – 1 bustina di lievito.| Indicazioni: Scaldare il latte e far sciogliere il lievito, setacciare le due farine e aggiungere sale e zucchero, versare il latte e 1 uovo o l’olio. Lavorare il composto fino ad ottenere un impasto sodo e consistente. Lavorarlo su un piano di lavoro infarinato e battendolo con le mani dare una forma a palla, lasciare riposare coperto da un panno fino a quando non sarà raddoppiato di volume. Dividere l’impasto in 15 pezzi a forma di pallina, metterli su una teglia e lasciarli lievitare per 20 minuti. Spennellarli con l’uovo rimasto e infornarli a 180° per 15 minuti. Sfornare e lasciarli raffreddare prima di condirli. Tagliare i panini in due parti, spalmare la senape sopra una delle parti, aggiungere il prosciutto cotto e l’altra fetta di pane.|  Titolo: Sformato di zucchine e carote| Kcal:247| Ingredienti: 200 g di zucchine – 200 g di carote – 100 g di ricotta vaccina magra all’8% di grassi – menta – aromi vari – sale – un cucchiaino di olio d’oliva.| Indicazioni: (x 1 persona) omogeneizzare separatamente le verdure crude con ricotta, menta, olio, e aromi, regolare di sale. Mettere il composto in una pirofila precedentemente ricoperta con carta da forno, facendo uno strato di carote e successivamente di zucchine. Terminare con uno strato di carote e zucchine mischiate. Cuocere in forno a 150° per 20 minuti circa.|  Titolo: Mousse di peperoni| Kcal:50| Ingredienti: 200 g di zucchine – 200 g di carote – 100 g di ricotta vaccina magra all’8% di grassi – menta – aromi vari – sale – un cucchiaino di olio d’oliva.| Indicazioni: (x 1 persona) omogeneizzare separatamente le verdure crude con ricotta, menta, olio, e aromi, regolare di sale. Mettere il composto in una pirofila precedentemente ricoperta con carta da forno, facendo uno strato di carote e successivamente di zucchine. Terminare con uno strato di carote e zucchine mischiate. Cuocere in forno a 150° per 20 minuti circa.|
 Titolo: Gelatina di melone e anguria| Kcal: 130| Ingredienti: 100 g di polpa di anguria senza semi – 80 g di polpa di melone senza semi – 20 g di zucchero – 2g di agar agar in polvere – 1 cucchiaio di limoncello – foglie di menta.| Indicazioni: (x 1 persona) Eliminare dalla polpa di anguria e melone i semi, frullare separatamente e versare in due casseruole distinte. Aggiungere in entrambe la metà del limoncello e dello zucchero. Cuocere a fiamma dolce in una pentola semicoperta, mescolando di tanto in tanto, fino a ridurre il composto alla terza parte. Intanto versare in una casseruola 40 ml di acqua e l’agar agar e portare a ebollizione. Aggiungere il composto ai due succhi. Attendere che il tutto si raffreddi, prendere un bicchiere e versare prima il composto con l’anguria, poi quello con il melone. Mettere in frigorifero e lasciare per una notte. Guarnire con foglie di menta tritate.